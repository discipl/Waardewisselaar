# Waardewisselaar
Deze repository betreft: Waardewisselaar als onderdeel van Discipl Core in opdracht van de Manifestgroep.

Dit project behelst het realiseren van een werkend prototype op basis van de beschreven specificaties (SPECS) vanuit de subsidieregeling Lerarenbeurs van het DUO. Hiermee moet een volledige automatisering van de uitvoering van deze regeling verkend kunnen worden. Bij een prototype moet gedacht worden aan een demo die getoond kan worden aan relevante stakeholders, die betrokken zijn bij de Manifestgroep. Deelnemende organisaties zijn de Belastingdienst, DUO, IND, Rijkswaterstaat, SVB en UWV. Aan de hand van de casuïstiek Subsidieregeling lerarenbeurs (zie: http://wetten.overheid.nl/BWBR0039319/2017-07-01) moet dit werkende prototype gebouwd worden. 

De Expertisegroep Business Rule Management (BRM, zie: https://expertisegroep-brm.pleio.nl/) is een expertisegroep die ontstaan is vanuit de Manifestgroep. Deze expertisegroep Business Rule Management is inhoudelijk deskundig op de ondubbelzinnige interpretatie van de regeling van de subsidieregeling Lerarenbeurs. Het is een eis van de opdrachtgever om met een deze partij samen te werken. 

De functionele specificatie van de regels voor de Subsidieregeling lerarenbeurs (incl. relevante regels voor de AVG!) worden door een lid van deze Expertisegroep in nauwe samenwerking met een marktpartij uitgewerkt. Daarbij wordt gebruik gemaakt van Formal Language for the Interpretation of Normative Theories (FLINT, zie: http://delaat.net/sarnet/2016-12-14-Jurix2016.pdf).

In het operationele proces wordt Agile Scrum gewerkt. In dit proces gaat het om het technisch realiseren van een werkende blockchain toepassing. Er zullen sprints gehanteerd worden van drie weken.
